# Duša

Šta je duša? Izgovor  
da mesec bude beo i sablasan  
svake noći;

i taj tuš hladne zore  
klanja se nečijim očima.

Nije mrak  
spasao svet i prokleo mene. Ja sam  
prestao davno da pokazujem prstom;  
nije kriv septembar, nije kriv juli.

I šta je duša? Ruka koja seže  
ljubičastim zalascima u četiri oka?  
Aurora zarobljena u ispucalim koracima  
na jasnom ledu,  
zaspalom kada je pakao  
pojeo sam sebe.

Ne, nisam spašen ljubavlju  
a kamo li svet njome proklet!  
Jednostavnost  
je klizavo ispadala iz ruku.  
Ne, one su tražile krivca.  
I eto...